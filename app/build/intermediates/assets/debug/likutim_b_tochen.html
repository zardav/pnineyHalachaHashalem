<style>
* {
 font-family: David;
}
</style>

<a name="1"></a><h2 dir="RTL">
         תוכן מפורט
    </h2>
    <p dir="RTL">
   <strong>פרק א - בין אדם לחבירו</strong>
    </p>
    <p dir="RTL">
        א - ואהבת לרעך כמוך. ב - תוספת הסבר. ג - ואהבת לרעך - כיצד? ד - איסור שנאה. ה - היחס לרשע. ו - לא תקום ולא תטור.
        <br/>
        ז - עצירת הריב. ח - לדבר או לסלוח ולא לשנוא. ט - בצדק תשפוט עמיתך - הוי דן את חברך לכף זכות. י - פרטי ההלכה - אימתי מצווה לדון לכף זכות. יא - לשון הרע.
        יב - החפץ חיים. יג - מתי צריך לספר דברים רעים על חבר. יד - הלבנת פנים. טו - מצוות אהבת הגר. טז - מצוות המחאה. יז - איסור חנופה לרשעים.
        <br/>
        יח - איסור מחלוקת. יט - מחלוקת נגד רשעים. כ - כופים על מידת סדום. כא - האם "להלשין" על מי ששבר חלון? כב - האם לברוח עם הכיתה? כג - האם מותר לפרסם
        בעיתון גנותם של אישי ציבור?
    </p>
    <p dir="RTL">
    <strong>פרק ב - הלכות אמירת אמת</strong>
    </p>
    <p dir="RTL">
        א - מעלת האמת. ב - איסורי השקר השונים. ג - שני סוגי שקר.
        <br/>
        ד - גנות השקר. ה - דוגמאות לדברי שקר. ו - שפת אמת תכון לעד.
        <br clear="all"/>
        ז - מדבר שקר תרחק בבית הדין. ח - חובת הדיינים להגיע לאמת.
        <br/>
        ט - המקיים דבריו ומחוסר אמנה. י - הן צדק במסחר. יא - מחוסר אמנה במכירת מכונית. יב - מידת חסידות בדבקות באמת. יג - מתי מותר לסטות מאמירת האמת. יד -
        מצווה לשנות מפני השלום.
        <br/>
        טו - רק למען שלום אמת מותר לשנות. טז - שלושת הדברים שמותר לשנות בהם. יז - למניעת בושה. יח - כלה נאה וחסודה.
        <br/>
        יט - העתקה בבחינה.
    </p>
    <p dir="RTL">
    <strong>פרק ג - הלכות גניבת-דעת</strong>
    </p>
    <p dir="RTL">
        א - גניבת-דעת מהי. ב - מקור איסור גניבת-דעת. ג - דוגמאות של גניבת-דעת. ד - גניבת-דעת בהזמנה לסעודה. ה - הזמנה פיקטיבית. ו - איסור גניבת-דעת גוי. ז -
        מקרים גבוליים. ח - מתי מותר לגנוב דעת?
    </p>
    <p dir="RTL">
    <strong>פרק ד - הלכות גניבה</strong>
    </p>
    <p dir="RTL">
        א- גניבה וגזילה. ב - גזל וגניבה מגוי. ג - דברים פעוטים.
        <br/>
        ד - שואל שלא מדעת. ה - מעילים שנתחלפו. ו - לקיחת אוכל מחתונה. ז - חפצי מצווה. ח - ספרים. ט - ספרייה ציבורית.
        <br/>
        י - גניבה כדי להינצל ממיתה ברעב. יא - גניבה כדי להציל רכוש.
        <br/>
        יב - הרואה שגונבים מחבירו. יג - להעמיד עובד בניסיון גניבה.
        <br/>
        יד - מקום עבודה. טו - ארור משגה עור בדרך. טז - עבודת שכיר.
        <br/>
        יז - מדיני אונאה במקח וממכר.
    </p>
    <p dir="RTL">
    <strong>פרק ה - מצוות ההלוואה</strong>
    </p>
    <p dir="RTL">
        א - יסודות המצווה. ב - מהו שיעור ההלוואה? ג - משך זמן ההלוואה. ד - הלוואה בריבית והיתר עיסקא. ה - האם הנמצא באוברדרפט עובר באיסור ריבית? ו - האם בנקאי
        ובעל מכולת צריכים להלוות? ז - אין להשתמש בהלוואה לצורך מותרות.
        <br/>
        ח - להלוות לאנשים נאמנים ובאופן בטוח. ט - אין לפחד מלהלוות.
        <br/>
        י - מה עדיף, מספר הלוואות קטנות או אחת גדולה? יא - סדרי הקדימה. יב - הקדמת היהודי לגוי תוך וויתור על הריבית.
        <br/>
        יג - סיכום דיני הקדימה בישראל. יד - הקמת קופת גמ"ח.
    </p>
    <p dir="RTL">
    <strong>פרק ו - הלכות צדקה</strong>
    </p>
    <p dir="RTL">
        א - מצוות הצדקה. ב - עד כמה צריך לעזור. ג - צדקה על ידי גבאים חכמים והגונים. ד - כמה לתת לעני המחזר על הפתחים. ה - סדר קדימה בצדקה. ו - צדקה לישיבות. ז
        - חיוב מעשר כספים. ח - עשר בשביל שתתעשר. ט - אילו כספים חייבים במעשר כספים. י - דרכי חישוב מעשר כספים. יא - לאיזה מטרות אפשר לתת את מעשר הכספים. יב -
        שאלות מאנשים שמתקשים להפריש מעשר. יג - האם מותר לשלם את הוצאות הילדים מכספי המעשר? יד - האם אפשר לעזור לילדים גדולים ונשואים מכספי המעשר? טו - צדקה
        להורים.
    </p>
    <p dir="RTL">
    <strong>פרק ז - הכנסת אורחים</strong>
    </p>
    <p dir="RTL">
        א - מקומה של המצווה בתורה. ב - יהודי נבחן בהכנסת אורחים - רבקה אמנו. ג - התמחוי. ד - מעלת הכנסת אורחים עניים.
        <br/>
        ה - סבר פנים. ו - הכנסת אורחים בזמן הזה. ז - מצווה לאומית.
        <br/>
        ח - מיטה. ט - לא להכביד. י - הזמנת אמת. יא - ליווי האורח.
        <br/>
        יב - להזמין לשמחות עניים, גרים, יתומים ואלמנות.
    </p>
    <p dir="RTL">
    <strong>פרק ח - הלכות רוצח ומתאבד</strong>
    </p>
    <p dir="RTL">
        א - עונשו של רוצח במזיד. ב - ההחמרה בענישת רוצח במזיד.
        <br/>
        ג - עוד על חומרת עוון הרצח ועונשו. ד - ייהרג ואל יעבור.
        <br/>
        ה - רוצח בשגגה. ו - עיר מקלט. ז - מי הוא רוצח בשגגה. ח - תקנת רוצח בשגגה אחר שנתבטלו ערי מקלט.
    </p>
    <p dir="RTL">
        <strong>מאבד עצמו לדעת</strong>
        : ט - חומרת האיסור ומתי מותר. י - יחס ההלכה למתאבד. יא - דין המתאבד. יב - אמירת קדיש אחר מתאבד. יג - מי נחשב מאבד עצמו לדעת.
    </p>
    <p dir="RTL">
    <strong>פרק ט - שמירת הנפש, מעקה ועישון</strong>
    </p>
    <p dir="RTL">
        א - מצוות מעקה. ב - זמן הברכה. ג - המחיצה. ד - קיום המצווה.
        <br/>
        ה - איזה גג חייב במעקה. ו - מקומות נוספים שחייבים במעקה.
        <br/>
        ז - מצווה להסיר סכנות ולהימנע מהן. ח - איסור עישון. ט - עובדות מדעיות. י - האיסור לעשן ליד אחרים. יא - האם מותר לסייע למעשן בקניית סיגריות? יב - האם
        מותר לפרסם סיגריות בעיתון?
        <br/>
        יג - החינוך נגד עישון. יד - ביטוח חיים מול ביטחון בה'.
    </p>
    <p dir="RTL">
    <strong>פרק י - נהיגה זהירה ותפילת הדרך</strong>
    </p>
    <p dir="RTL">
        א - נהיגה לא זהירה. ב - איסורים נוספים. ג - תוכחה. ד - שמירת חיי הזולת. ה - כהן שדרס אדם למוות. ו - תפילת הדרך ומשמעותה. ז - האם זו ברכה? ח - על איזו
        דרך מברכים. ט - מדיני תפילת הדרך. י - תפילת הדרך בכבישי יש"ע.
    </p>
    <p dir="RTL">
    <strong>פרק יא - הלכות הצלת נפשות</strong>
    </p>
    <p dir="RTL">
        א - יסוד מצוות 'לא תעמוד על דם רעך'. ב - האם המציל צריך לסכן את חייו כדי להציל? ג - ביאור שתי השיטות בחיוב ההסתכנות.
        <br/>
        ד - תרומת איברים ותרומת דם. ה - האם רופא מחויב להסתכן כדי להציל חולה. ו - מצווה להציל חיי אדם על ידי ממון. ז - האם אדם צריך לתת את כל ממונו להצלת הנפש?
        ח - מצווה להציל ממון ורכוש החבר. ט - האם מי שאינו מציל נענש לפי התורה.
        <br/>
        י - פיקוח-נפש דוחה קיום מצוות. יא - מצוות שדוחות פיקוח-נפש. יב - דילמה בהצלת נפשות. יג - דין רודף. יד - מוסר.
    </p>
    <p dir="RTL">
        <strong>יב - הלכות ניתוחי מתים</strong>
    </p>
    <p dir="RTL">
        א - בעיית ניתוחי המתים. ב - למען הצלת חולה שלפנינו. ג - ניתוחי מתים לצורך חולים שאינם לפנינו. ד - ניתוחי מתים לצורך חולים שיופיעו בעתיד. ה - ניתוחי
        מתים לחקר אנטומיה ופתולוגיה. ו - עוד בעניין זה. ז - מעמד בני המשפחה. ח - תרומת גוף למדע. ט - ניתוח מת לצורך הפללת רוצח והתרת עגונה. י - ניתוח מת לצורך
        קבלת כספי הביטוח.
    </p>
    <p dir="RTL">
        <strong>יג - השתלת איברים</strong>
    </p>
    <p dir="RTL">
        א - תרומת איברים, ריאה וכבד, מאדם חי להצלת חולה.
        <br/>
        ב - תרומת כליה מאדם חי. ג - השתלת איברים מגופת מת.
        <br/>
        ד - הקמת בנק עור. ה - השתלת קרנית ממת. ו - השתלת לב וכבד, ושאלת קביעת רגע המוות. ז - דעת המתירים, הקובעים שמות המוח נחשב כמוות גמור. ח - דעת האוסרים,
        שכל זמן שהלב פועם האדם נחשב חי. ט - האם לחתום על טופס תרומת איברים לאחר המוות?
    </p>
</div>
<div dir="RTL">
    <p dir="RTL">
       <strong> יד - הלכות הנוטה למות</strong>
    </p>
    <p dir="RTL">
        א - האם לומר את האמת לחולה סופני? ב - כיצד להתפלל על חולה שסובל מייסורים קשים. ג - ערך חיי שעה ואיסור רציחת זקן חולה.
        <br/>
        ד - איסור המתת חולה זקן או משותק. ה - הטיפול בגוסס.
        <br/>
        ו - הטיפול בחולה מיוסר המבקש את נפשו למות. ז - דוגמאות נוספות. ח - הטיפול בגוססים וחסרי הכרה, ועד כמה להתאמץ כדי לשמור על חייהם.
    </p>
    <p dir="RTL">
        <strong>טו - ליקוטים</strong>
    </p>
    <p dir="RTL">
        א - גאולת מצרים וגאולת העבדים והפועלים. ב - לא ימכרו ממכרת עבד וחירות הפועל. ג - היחס לעבדים ושילוחם לחופשי. ד - "עין תחת עין". ה - מצוות הקבורה ואיסור
        הלנת המת. ו - הספד.
        <br/>
        ז - מידת כעס.
    </p>
    <p dir="RTL">
        <strong>טז - חברה ושליחות</strong>
    </p>
    <p dir="RTL">
        א - השפעת החברה. ב - הדרכת חכמים לגור בקרב חברה טובה.
        <br/>
        ג - גם צדיקים צריכים להיזהר בזה. ד - הדרכות לחברה טובה בימינו. ה - חשיבות השליחות. ו - התנאים לקיום שליחות.
        <br/>
        ז - המעלות והחסרונות שבשליחות. ח - הקהילות הטובות.
    </p>
    <strong>
        <br clear="all"/>
    </strong>
    <h2 dir="RTL">
        פתח דבר
    </h2>
    <p dir="RTL">
        תוכנית הספר והליקוטים כבר הובאה ב"פתח דבר" לכרך א' של הליקוטים. וכבר כתבתי שם שיש מן הפרקים שעיקר עיבודם היה ל"פינת ההלכה" ב"ערוץ שבע", ובולט בהם יותר
        סגנון הדיבור, וההלכות מובאות בהם בדרך כלל בלי פרטים רבים. ויש שנכתבו יותר לספר, והם מפורטים ומדוקדקים יותר.
    </p>
    <p dir="RTL">
        בכרך זה נאספו ההלכות שכתבתי עד כה בעניינים שבין אדם לחבירו ושמירת הנפש. הפרק הראשון - "בין אדם לחבירו" הופיע בפניני הלכה א' בי"א הלכות, וכאן הורחב לכ"ג
        הלכות. הפרק השני והשלישי על אמירת אמת וגניבת דעת הופיעו בפניני הלכה ג'. הפרק הרביעי בהלכות גניבה הופיע בפניני הלכה א' ונוספו בו ד' הלכות. פרק ה' במצוות
        הלוואה ופרק ז' בהכנסת אורחים הופיעו בפניני הלכה א', ונוספה הלכה אחת בעניין הכנסת אורחים. עוד נוספו כאן שלושה פרקים חדשים, האחד פרק ו', ובו לקט הלכות
        ותשובות קצרות בהלכות צדקה ומעשר כספים, השני פרק ח' בהלכות רוצח ומתאבד, והשלישי בסוף הספר, פרק י"ז על "חברה ושליחות".
    </p>
    <p dir="RTL">
        פרק ט', בהלכות שמירת הנפש, מעקה ועישון, הופיע בפניני הלכה חלק ג', ונוספו בו כמה הלכות. הלכות נהיגה זהירה מחלק א' ותפילת הדרך מחלק ב' נקבצו כאן לפרק י'.
        פרקים י', י"א, י"ב, י"ג, י"ד, ט"ו, בענייני הצלת נפשות ורפואה והפסקת הריון, הופיעו בפניני הלכה חלק ג'. (במהדורת תשע"ה הושמט הפרק על הפסקת היריון שהורחב
        והועבר לספר 'שמחת הבית וברכתו' פרק ט').
    </p>
    <h2 dir="RTL">
        שלמי תודה
    </h2>
    <p dir="RTL">
        שלמי תודה לאבי מורי ואמי מורתי היקרים, ולאשתי שסייעה רבות בהוצאת הספרים.
    </p>
    <p dir="RTL">
        תודה מיוחדת לתלמידי הישיבה ותושבי הישוב הר ברכה, שבשיעורים שלמדתי עמהם נתלבנו כל ההלכות שמופיעות בספרי "פניני הלכה". שאלותיהם והערותיהם המחכימות הם
        אבני הבניין של "פניני הלכה". במיוחד עלי להודות לרב שלומי בדש, ולרב יונדב זר, שבמשך כל השנים מלווים את הוצאת הספרים בהערות מחכימות והגהות. כמו כן עלי
        להזכיר בתודה את חברי הוותיק, החכם הכולל, הרב זאב סולטנוביץ', על עצותיו והערותיו המחכימות. וכן אודה לרב מאור קיים, דוד ברלינר ויואל ברגר על עזרתם המסורה
        להוצאת ספרים אלו.
    </p>
    <p dir="RTL">
        כאן המקום להוקיר תודה לר' יעקב כץ (כצלה), מנהל "ערוץ שבע", ולאבי מורי יוזם הקמתו, ולאמי מורתי שניהלה את התוכניות בו, ור' יואל צור ור' יאיר מאיר,
        האחראים על האוניה והשידורים, שבמסירות נפשם על קיומו של "ערוץ שבע", למרות הקיטרוגים הקשים והרדיפות מצד שליטים ושופטים, זכו להרבות תורה בישראל, לקרב
        רחוקים לתורה ואהבת הארץ. ישלם ה' את משכורתם כפולה. יהי רצון שמהרה תעמוד לישראל ממשלה טובה שתדע להעריך את תרומתם הכבירה של מנהלי "ערוץ שבע" לכלל ישראל,
        ותחזיר את שידוריו.
    </p>
    <p dir="RTL">
        כמו כן אודה לר' דוד סעדה מנהל ישיבת הר ברכה ועיתון "בשבע", ועמו ישראל סעדיה, שמואל אביטל ויעקב וינברגר שסייעו בהוצאת הספרים לאור.
    </p>
    <p dir="RTL">
        יהי רצון מלפני אבינו שבשמיים שנזכה כולנו יחד ללמוד וללמד לשמור ולעשות את כל דברי התורה מתוך שמחה והרווחה, ועם ישראל ישכון לבטח שקט ושאנן בכל מרחבי
        ארצנו הקדושה.
    </p>
    <p align="right" dir="RTL">
        אליעזר מלמד
    </p>
    <p align="right" dir="RTL">
        כסלו תשס"ו
    </p>
    <strong>
        <br clear="all"/>
    </strong>
    <p align="center" dir="RTL">
        <strong>לעילוי נשמת</strong>
    </p>
    <p align="center" dir="RTL">
        סבי מצד אימי - פרופ' יוסף ולק ז"ל
    </p>
    <p dir="RTL">
        שנפטר בשיבה טובה בי"ז אייר תשס"ה, בהיותו כבן תשעים ואחד. נולד בברסלאו (שהיתה במזרח גרמניה), שם התחנך בשיטת "תורה עם דרך ארץ". מוצא משפחת אביו מליטא, שם
        חיו במשך דורות רבים. מצאצאי רבי יהושע וולק, בעל הסמ"ע (פירוש "מאירת עיניים" לשולחן ערוך חלק חושן משפט). שם המשפחה "ולק" עבר דרך אחת הבנות, שכן הסמ"ע
        היה כהן ומשפחת סבי אינם כהנים.
    </p>
    <p dir="RTL">
        סבא יוסף היה ציוני וחבר ב"פועל המזרחי". בשנת תרצ"ו, לאחר שהנאצים כבר שלטו בגרמניה, ולפני שהמלחמה התחילה, עלה לארץ יחד עם סבתי רבקה לבית וייל. תחילה
        חינך בעליית הנוער. בתרצ"ט הגיע למושב הדתי "שדה-יעקב" שבעמק יזרעאל, שם התחיל כמחנך, אח"כ ניהל את בית הספר במושב. בהמשך נתמנה למפקח מחוז הצפון של החינוך
        הממלכתי דתי.
    </p>
    <p dir="RTL">
        בשנת תשט"ו-תשט"ז, ניהל את הסמינר הדתי למורים "תלפיות" שבתל אביב. לאחר מכן ניהל במשך כשש שנים את סמינר "אפרתה" בירושלים. אח"כ התמנה למנהל ומפקח מחוז
        ירושלים מטעם משרד החינוך (לבתי הספר הדתיים והחילונים). לאחר פרישתו מתפקידיו החינוכיים התמסר לחקר השואה והחינוך היהודי.
    </p>
    <p dir="RTL">
        באישיותו ועבודתו החינוכית הדגיש את הצד האישי-המוסרי וטוהר המידות. ראוי להזכירו בספר זה שעיקרו בעניינים מוסריים שבין אדם לחבירו. פעם אמר, שאם אחד מילדיו
        יפסיק לשמור מצוות, לא יוכל להמשיך לשמש כמחנך, כי לא יוכל יותר לשמש דוגמא אישית. היה מורה מצטיין שידע להפוך את השיעור למעניין וחווייתי. פעמים רבות היה
        מציג לפני תלמידיו וחניכיו, כדי להמחיש בפניהם את הלימוד.
    </p>
    <p dir="RTL">
        היתה לו ביקורת עצמית חריפה, וגמר בדעתו שבכל מקום בו יעבוד, יעזוב לפני שיהפוך למעמסה. שלא ייווצר מצב בו יהיו אנשים שיחשבו שהוא כבר עייף ומיצה את יכולתו,
        אולם כדי שלא לביישו יימנעו מלבקשו לעזוב. כך יצא שאת כל תפקידיו עזב כשהוא במלא כוחו. גם לאחר שהיו מפצירים בו להישאר, עמד על דעתו, והוסיף שצריך לתת מקום
        לצעירים ממנו.
    </p>
</div>
<br clear="all"/>
<p dir="RTL">
    ציווה שלא להספידו, מפני שחשש שמא יפריזו בשבחים. היה ישר ואמיתי, והתאמץ שלא לקחת פרוטה שאינה שלו. כשנודע בציבור על פיחות קרוב, ורבים התאמצו להחליף את הכסף
    הישראלי בכסף זר, או להזדרז לקנות בו מוצרים לפני הפיחות, הוא, גם אם היה צריך לכסף או לקנות דבר מה, המתין עד אחר הפיחות, כדי שלא לפגוע בכלכלת המדינה...
</p>
<p dir="RTL">
    במשך עשרות שנים למד דף יומי, עד שסיים את הש"ס כשבע פעמים. במשך שנים רבות שימש כחזן בימים נוראים, בדרך כלל בתפילת מוסף.
</p>
<p dir="RTL">
    היה בן יחיד להוריו (אח קטן היה לו שנפטר בעודו תינוק), וכשנפטר השאיר אחריו ארבעה ילדים, 23 נכדים, 64 נינים.
</p>
<p dir="RTL">
    מתתיהו, אביו של סבא יוסף נולד בליטא. אביו, יהודה אלכסנדר, החל לנטות אחר ההשכלה, אך היה ציוני נלהב ובביתם דברו עברית. בעוד בנו מתתיהו ילד, היגרה משפחתם
    לגרמניה. אף שרוב חינוכו של סבא מתתיהו היה בגרמניה, בה רוב הצעירים עזבו את הדת, הוא חזר לדרך התורה והמצוות. והואיל ולא למד בישיבה ולא התרגל בלימוד הגמרא,
    הקפיד ללמוד פרק יומי תנ"ך. סבא מתתיהו היה ציוני מאוד, ולכך חינך את בנו. לאחר שבנו, יוסף, התחתן ועלה לארץ, עלו אחריו גם הוריו, והתגוררו עמהם ב"שדה יעקב".
    סבתא מרים, אמו של סבא יוסף, היתה מלאת מרץ ושמחה, ועזרה מאוד בניהול הבית. בזכות עזרתה, כלתה, סבתא רבקה, יכלה לצאת לעבוד בהוראה והדרכה בעליית הנוער.
</p>
<p align="right" dir="RTL">
    אליעזר מלמד
</p>
<p align="right" dir="RTL">
    כסלו תשס"ו
</p>
<p align="center" dir="RTL">
    <strong></strong>
</p>
<strong>
    <br clear="all"/>
</strong>
<p align="center" dir="RTL">
    <strong></strong>
</p>
<p align="center" dir="RTL">
    <strong></strong>
</p>
<p dir="RTL">
    <strong></strong>
</p>
<p align="center" dir="RTL">
    <strong>לעילוי נשמת</strong>
    <strong></strong>
</p>
<p align="center" dir="RTL">
    <strong>אפרים מורד </strong>
    <strong>בן מסעודה ז"ל, נלב"ע בכ"ט בשבט תשמ"ט</strong>
</p>
<p align="center" dir="RTL">
    <strong>מזל מורד</strong>
    <strong> בת עליזה ז"ל, נלב"ע בו' בשבט תשע"ה</strong>
</p>
<p align="center" dir="RTL">
    <strong>רפאל חיים</strong>
    <strong> בן עליזה ז"ל, נלב"ע בט"ז בניסן תשס"ג</strong>
</p>
<p align="center" dir="RTL">
    <strong>יוסף שרם</strong>
    <strong> בן רנה ז"ל, נלב"ע בכ"ד באדר א' תשנ"ב</strong>
</p>
<p align="center" dir="RTL">
    <strong>רבקה שרם</strong>
    <strong> בת פרידה ז"ל, נלב"ע בב' בתמוז תש"ע</strong>
</p>
<p align="center" dir="RTL">
    <strong>שארל שאול</strong>
    <strong> שרם בן יוסף ז"ל, נלב"ע בי"ד בסיון תשע"ג</strong>
</p>
<p align="center" dir="RTL">
    <strong>ויקטור שרם</strong>
    <strong> בן יוסף ז"ל, נלב"ע בט"ז במנחם אב תשס"ז</strong>
</p>
