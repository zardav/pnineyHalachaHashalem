<a name="1"></a><h2 dir="RTL">
    תוכן מפורט
</h2>
<p dir="RTL">
    <strong>א - מעלת הארץ (פרק מחשבתי)</strong>
</p>
<p dir="RTL">
    א - מצוות ישוב הארץ יסוד האמונה. ב - כלל ישראל בארץ לעומת יחידיות בחוץ לארץ. ג - הקיום בארץ ובגלות. ד - גילוי התורה בארץ. ה - מקומה של ארץ ישראל אצל האבות.
    ו - חטא המרגלים. ז - ישוב הארץ כביטוי לגאולה. ח - ברית מילה וירושת הארץ. ט - שבת והארץ. י - קדושת הארץ ושנת השמיטה. יא - חירות בארץ - תפילין ושחרור עבדים.
</p>
<p dir="RTL">
    <strong>ב - קודש וחול בישוב הארץ (פרק מחשבתי)</strong>
</p>
<p dir="RTL">
    א - נחלת ראובן וגד וחסרון כוונתם. ב - יריחו וכיבושה. ג - יריחו וירושלים. ד - תגובת שמואל הנביא לבקשת המלך. ה - שכרם של מיישבי הארץ - עמרי ואחאב. ו - בלא
    אמונה גם אהבת הארץ והעם בטלה. ז - העליות בדורות האחרונים. ח - הכרח השיבה לקודש.
</p>
<p dir="RTL">
    <strong>ג - מצוות ישוב הארץ</strong>
</p>
<p dir="RTL">
    א - מצווה לאומית. ב - שותפות היחיד במצווה הכללית. ג - מצוות ישיבתה לפרט. ד - כיבוש הארץ ופיקוח נפש. ה - מדינת ישראל.
    <br/>
    ו - מעמדה של המצווה מבחינה הלכתית. ז - כיבוד הורים וישוב הארץ. ח - מחלוקת בין בני זוג. ט - יציאה לחוץ לארץ לצורך חשוב ולטיול. י - אהבת הארץ. יא - המצווה
    לשבח את הארץ והאיסור לדבר בגנותה. יב - ישוב הארץ בפיתוח הכלכלה. יג - נטיעת עצים וגידול פירותיה הקדושים. יד - גבולות הארץ. טו - גבול דרום - נהר מצרים (עם
    מפה). טז - גבול צפון (מפה). יז - גבול מזרח (שתי מפות). יח - סדר נחלת הארץ ומעמד עבר הירדן המזרחי.
</p>
<p dir="RTL">
    <strong>ד - מהלכות צבא ומלחמה</strong>
</p>
<p dir="RTL">
    א - המצווה לשרת בצבא - הצלת ישראל. ב - ישוב הארץ.
    <br/>
    ג - מצווה כללית ואיסור הפחד. ד - מצוות הגיוס לצה"ל. ה - האם לומדי תורה מצווים להתגייס. ו - מצוות הצניעות בצבא. ז - דברים שבקדושה במחנה. ח - האם בצבא צריכים
    להקל או להחמיר.
    <br/>
    ט - פקודה כנגד מצוות התורה. י - איסור הקמת יחידות מעורבות ושירות בהן. יא - נשים בצבא. יב - מצווה להציע שלום.
    <br/>
    יג - מלחמת חורמה. יד - הכרתת רשעים במלחמה.
</p>
<p dir="RTL">
    <strong>ה - שמירת הארץ</strong>
</p>
<p dir="RTL">
    א - מגורי נוכרים בארץ ישראל. ב - יחס ההלכה למגורי ערבים במדינת ישראל. ג - מגורי נוכרים מצד מצוות ישוב הארץ. ד - סיכום קצר של יסודות איסור נסיגה. ה - איסור
    ויתור לשונאים מחמת סכנה. ו - איסור נסיגה מדין חילול ה'. ז - החלטת ממשלה אינה מחייבת בזה. ח - איסור להשתתף בפעולות המסייעות לנסיגה. ט - האיסור קיים גם
    כשהסירוב לא ימנע נסיגה. י - האם לסרב בפומבי.
</p>
<p dir="RTL">
    <strong>ו - מהלכות מדינה</strong>
</p>
<p dir="RTL">
    א - דינא דמלכותא. ב - גדרי דינא דמלכותא. ג - דינא דמלכותא בארץ ישראל. ד - אין בכוח 'דינא דמלכותא' לבטל מצווה.
    <br/>
    ה - סמכות 'טובי העיר' לכנסת ולממשלה. ו - קונה ומוכר ותשלומי מס. ז - המצווה להישפט בבית דין על פי התורה. ח - מצוות מינוי שופטים. ט - שלא להשהות את הדין. י -
    נכון ליישב סכסוכי עבודה בבית דין. יא - האם מותר לפועלים לשבות. יב - שביתת מורים ורופאים. יג - האם מותר למורים ללימודי חול לשבות. יד - מלכות דוד והאם נהגו
    בית חשמונאי כדין.
</p>
<p dir="RTL">
    <strong>ז - ערבות הדדית</strong>
</p>
<p dir="RTL">
    א - מצוות לא תעמוד על דם רעך. ב - עגלה ערופה. ג - מצוות מחאה. ד - עשרה צדיקים בסדום. ה - עד היכן חובת התוכחה.
    <br/>
    ו - פדיון שבויים. ז - פדיון שבויים שנמצאים בסכנת נפשות.
    <br/>
    ח - האם להיכנע לסחיטת מחבלים למען הצלת חטוף. ט - האם מצווה להציל מחבל. י - אחריות להטבת מצבם של כל בני האדם.
</p>
<p dir="RTL">
    <strong>ח - עבודה עברית</strong>
</p>
<p dir="RTL">
    א - העדפת יהודי בקנייה ומכירה. ב - עבודה עברית. ג - ממצוות הצדקה להעסיק יהודים. ד - אי נעימות. ה - בעיית השכר. ו - דעת הרב עוזיאל. ז - הבעיה בהעסקת ערבים.
    ח - בניית בית בהתיישבות. ט - פיתוח ותיעוש שיטת הבנייה.
</p>
<p dir="RTL">
    <strong>ט - הלכות זכר למקדש</strong>
</p>
<p dir="RTL">
    א - זכר לחורבן. ב - אמה זכר לחורבן. ג - דין קונה בית. ד - מי שבונה בתים למכירה. ה - קרמיקה, טפטים וצביעה מיוחדת. ו - סיד וצבע. ז - ציור חומות באותה אמה. ח
    - עריכת שולחן לסעודה.
    <br/>
    ט - תכשיטי אשה. י - חתן וכלה. יא - שירה וכלי זמר. יב - קריעה על ערי יהודה. יג - קריעה בזמן הזה על ירושלים ובית המקדש.
    <br/>
    יד - דיני הקריעה. טו - מציב גבול אלמנה. טז - ההלכה למעשה.
</p>
<p align="right" dir="LTR">
    <strong>י - הלכות גרים</strong>
</p>
<p dir="RTL">
    א - על יהדות וגזענות. ב - היחס לגר. ג - גיור כיצד. ד - כמה צריך הגר ללמוד לקראת הגיור. ה - יסוד הגיור. ו - הגיור למעשה.
    <br/>
    ז - גרים לשם כבוד או ממון. ח - האם מגיירים גוי שחי חיי אישות עם בן זוג יהודי. ט - קבלת המצוות ודין גר שהפסיק לקיים מצוות.
    <br/>
    י - הגדרת קבלת המצוות. יא - גיור קטנים.
</p>
<p dir="RTL">
    <strong>יא - נספח ובו תשובות מהרב גורן ועוד ג' תשובות מרבנים נוספים</strong>
</p>
<p dir="RTL">
    <strong>תשובות הרב שלמה גורן: </strong>
</p>
<p dir="RTL">
    סימן א - מעמדם ההלכתי של יהודה, שומרון וחבל עזה
</p>
<p dir="RTL">
    סימן ב - תוספות לתשובה הקודמת
</p>
<p dir="RTL">
    סימן ג - גירוש ערבים עוינים
</p>
<p dir="RTL">
    סימן ד - חיוב הפגנה ומחאה למען ביטחון
</p>
<p dir="RTL">
    סימן ה - סירוב פקודה לנסיגה
</p>
<p dir="RTL">
    סימן ו - דברי חיזוק למתנחלים
</p>
<p dir="RTL">
    סימן ז - מעמד ממשלה שאינה נתמכת ברוב יהודי (תוספת מדברי הרצי"ה על ממשלת מיעוט)
</p>
<p dir="RTL">
    סימן ח - על חברון ויהרג ובל יעבור (תוספת מדברי הרצי"ה על יהרג ובל יעבור)
</p>
<p dir="RTL">
    סימן ט - היחס להסכמים עם ארגוני מחבלים
</p>
<p dir="RTL">
    סימן י - על הר הבית (מכתב לרה"מ יצחק רבין, ולפניו כרוז של הרצי"ה ואחריו תוספת ממני)
</p>
<p dir="RTL">
    <strong>מהרב אברהם שפירא שליט"א</strong>
</p>
<p dir="RTL">
    סימן יא - גילוי דעת על זכותם וחובתם של רבנים להביע דעת תורה
</p>
<p dir="RTL">
    סימן יב - תשובה יסודית בעניין גירוש יהודים
</p>
<p dir="RTL">
    <strong>מהרב נחום אליעזר רבינוביץ'</strong>
</p>
<p dir="RTL">
    סימן יג - ובו שני חלקים: א) על איסור נסיגה וכניעה למחבלים. ב) ביאור דעת הרמב"ם במצוות ישוב הארץ
</p>
<strong>
    <br clear="all"/>
</strong>
<a name="2"></a><h2 dir="RTL">
    פתח דבר
</h2>
<p dir="RTL">
    בשנים האחרונות עסקתי במסגרת כתיבת ספרי "פניני הלכה" בכתיבת נושאים שלמים - הלכות פסח, הלכות שבת א', הלכות תפילה, תפילת נשים, הלכות זמנים - לעומת הנושאים
    המלוקטים שהופיעו בארבעת כרכי פניני הלכה הראשונים (שיצאו בין השנים תשנ"ד-תשנ"ח). במשך הזמן, כרבע מההלכות שהופיעו בארבעה הראשונים כבר נדפסו באופן שלם יותר
    בהלכות תפילה, ועלה הצורך להוציא מהראשונים את ההלכות שנדפסו באחרונים.
</p>
<p dir="RTL">
    ובעצם התעוררה שאלה, האם יש טעם להמשיך להדפיס את הראשונים, שהואיל והם היו מבוססים על פינת ההלכה ששודרה בערוץ שבע, ההלכות מופיעות בהם בפחות פירוט ודקדוק
    הלכתי, ובעזרת ה' אני מקווה לבאר כל אחד מהנושאים המובאים שם באופן שלם יותר בספרים החדשים, ועל כן התלבטתי אם נכון להמשיך להדפיסם כצורתם הישנה, ושמא יש בכך
    הונאה כלפי הקונים שיקנו ספרים שבעתיד יצאו בהוצאה שלמה יותר.
</p>
<p dir="RTL">
    אך כיוון שעוד יעברו שנים רבות עד שאוכל להשלים בעז"ה את כתיבתם בשלמות, ובינתיים אפשר להפיק תועלת גם מצורתם הנוכחית, בעצת חברים ותלמידים החלטתי לסדרם מחדש עם
    מעט הוספות ותיקונים.
</p>
<p dir="RTL">
    תוך כך נתרגשה עלינו פורענות הגירוש וחורבן הישובים היקרים בגוש קטיף וצפון השומרון, ועל כן בחרתי לעסוק תחילה בהלכות הקשורות לארץ ישראל ועם ישראל. ליקטתי את
    כל ההלכות הקשורות לעם ולארץ, ועוד הוספתי בירורים מחשבתיים והלכתיים בתחומים הקשורים לכך. (חלק מהתוספות נדפסו ב"רביבים" שבעיתון "בשבע" וחלק ב"לאור ההלכה"
    שבגיליון "מעט מן האור"). כיוון שספר זה אינו מתיימר להקיף באופן שלם תחום מרכזי זה, על כן קראתיו "ליקוטים בענייני העם והארץ".
</p>
<p dir="RTL">
    שני הפרקים הראשונים עוסקים בענייני אמונה ומחשבה, ומבארים את ערכה של ארץ ישראל ודרכי ישובה. הפרק השלישי עוסק בהרחבה במצוות ישוב הארץ. כלולות בו הלכות שנדפסו
    בחלק א' עמודים 90-99, והלכות שנדפסו בחוברת מיוחדת שיצאה לפני כארבע שנים, ועוד הלכות על גבולות הארץ וחיבתה.
</p>
<p dir="RTL">
    הפרק הרביעי - "מהלכות צבא ומלחמה" - עדיין לא נדפס במסגרת "פניני הלכה", ורובו ממאמרים והלכות שכתבתי בהזדמנויות שונות. הפרק החמישי עוסק ב"שמירת הארץ" ובו גם
    הלכות מגורי נוכרים בארץ, וגם איסור נסיגה, ובירור פסק ההלכה על "סירוב פקודה". חלקו נדפס בסוף חלק ראשון וחלק שלישי מפניני הלכה. הפרק השישי - "מהלכות מדינה" -
    חציו נדפס בסוף חלק ב', וחציו נוסף כאן. הפרק השביעי - "ערבות הדדית" - חלקו נדפס בהלכות הצלת נפשות שבחלק שלישי, ומקצתו נוסף כאן. הפרק השמיני על "עבודה עברית"
    נדפס בחלק הראשון, וכאן נוספו הערות ספורות וסעיף מעשי לסיום. הפרק התשיעי - "הלכות זכר למקדש", נדפס ברובו בסוף חלק ראשון, ושתי הלכות על ברכת "מציב גבול
    אלמנה" נדפסו בחלק שלישי. הפרק העשירי "הלכות גרים", נדפס בחלק שני, וצירפתיו לכאן מפני חשיבותו לדורנו.
</p>
<p dir="RTL">
    שלמי תודה לאבי מורי ואמי מורתי היקרים, ולאשתי שסייעה רבות בהוצאת הספר. כאן המקום להוקיר תודה לרב יונדב זר שמלווה את הוצאת כל הספרים, ועזרתו עצומה בעצה
    והגהה, יהי רצון שימשיך להוציא אל הפועל את כשרונותיו הברוכים למען בניין התורה, העם והארץ. כמו כן הנני מודה לחברי החכם הכולל הרב זאב סולטנוביץ' על הערותיו
    המחכימות; ולרב שלומי בדש, שלמרות עיסוקיו הרבים בחינוך וצרכי הכלל מצא זמן לעבור על הספר ולהעיר את הערותיו; ולרב מאור קיים על הגהותיו היסודיות והרחבותיו.
    אזכיר לברכה את תלמידי הישיבה היקרים שסייעו בהגהות והערות ושאלות מחכימות. במיוחד עלי להודות לשלו קיים על עיצוב המפות, לדוד ברלינר על הקלדת התשובות
    והגהותיהם, וכן לנתן לוין ויואל ברגר.
</p>
<p dir="RTL">
    ימים קשים וכואבים עברו עלינו. ישובים שהוקמו במסירות נפש הוחרבו על ידי ממשלת ישראל, יושביהם גורשו בחרפה, וגדל הכאב על שהמעשים הרעים הללו נעשו על ידי אחים
    מרשיעים. מעט נחמה נוכל לשאוב מכך שהתמיכה במעשים הרעים הללו נעשתה מתוך חוסר הבנה בערכו ושליחותו של עמנו על הארץ הקדושה שה' הנחיל לאבותינו ולנו. מתוך כך
    מוטלת עלינו חובה להעמיק בתורה ולסלול בהדרכתה אורחות חיים לתיקון עולם. בלילות הכואבים, בהם לא ניתן היה לישון מרוב צער, ספר זה נכתב ונערך. יהי רצון מלפני
    אבינו שבשמים, שכל המתנחלים המגורשים, וכל אסירי ציון, ימצאו את דרכם להוסיף חיים וברכה. ומתוך הצרה נזכה כולנו לדעת עד כמה אנו נזקקים לאורה של תורה, ומתוך כך
    נזכה לגאולה שלמה במהרה בימינו.
</p>
<p align="right" dir="RTL">
    אליעזר מלמד, אלול תשס"ה
</p>
<p align="center" dir="RTL">
    <strong>
        לעילוי נשמת איתן (סביח) בן צלחה (שמוחה)
        <br/>
        מנדבת בתו וחתנו שפרה אוריאל כהן הי"ו
    </strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>לעילוי נשמת שלום בן מרים</strong>
</p>
<p align="center" dir="RTL">
    <strong>
        ולעילוי נשמת מרדכי בן שלום ורות בת רבקה
        <br/>
        נדבת משפחת שמואליאן
    </strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>
        לעילוי נשמת מורי יחיא ונעמי מלמד ז"ל אוהבי התורה והארץ
        <br/>
        נדבת משפחת מלמד
    </strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>
        לעילוי נשמת נסים בן מוזלי עקירב ז"ל
        <br/>
        נדבת משפחת עקירב
    </strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>
        לעילוי נשמת ד"ר אברהם אהרן בן דבורה ומאיר ורעייתו
        <br/>
        רבקה בת דוד ושרה גולדברג
        <br/>
        נדבת בתם וחתנם אסתר ואבי גלון
    </strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>
        לעילוי נשמת הקדוש גלעד זר הי"ד בן משה ויעל זר יבל"א
        <br/>
        שמסר נפשו על הגנת העם והארץ
    </strong>
</p>
<p align="center" dir="RTL">
    <strong></strong>
</p>
