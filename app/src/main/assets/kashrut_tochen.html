<a name="1"></a><h2 dir="RTL">
    תוכן מפורט
</h2>
<p dir="RTL">
<strong>    א - חדש - 1</strong>
</p>
<p dir="RTL">
    א - קרבן העומר ואיסור חדש. ב - המצווה בחילופי הזמנים בארץ ובעולם. ג - איסור
    'חדש'. ד - איסור קציר. ה - חדש בחוץ לארץ.
    <br/>
    ו - תערובות וספקות.
</p>
<p dir="RTL">
<strong>    ב - ערלה ורבעי - 15</strong>
</p>
<p dir="RTL">
    א - מצוות ערלה ונטע רבעי. ב - טעם המצווה. ג - איסור הנאה.
    <br/>
    ד - חישוב שנות הערלה. ה - עץ שנעקר או נקצץ. ו - הַבְרָכָה ודין נצרים. ז -
    עציצים ומשתלות. ח - הגדרת העצים החייבים בערלה.
    <br/>
    ט - הנוטע שלא לשם פירות. י - נטע רבעי. יא - ספקות בערלה.
</p>
<p dir="RTL">
    <strong>ג - כלאי בהמה ואילן - 39</strong>
</p>
<p dir="RTL">
    א - כללי איסורי כלאיים וטעמם. ב - איסור כלאי בהמה. ג - איסור עבודה בשני
    בעלי חיים ממינים שונים. ד - איסור הרכבת אילן.
    <br/>
    ה - הרכבה והכלאה. ו - בני נח בדין כלאיים. ז - האם מותר לשתול ולקיים עץ
    מורכב.
</p>
<p dir="RTL">
<strong>    ד - כלאי זרעים - 53</strong>
</p>
<p dir="RTL">
    א - כלאי זרעים. ב - מראית עין בכלאי זרעים. ג - ההרחקות הנדרשות בכלאי זרעים.
</p>
<p dir="RTL">
<strong>    ה - כלאי הכרם - 61</strong>
</p>
<p dir="RTL">
    א - יסודות המצווה. ב - אימתי הפירות נאסרים. ג - שיעור מרחק האיסור. ד - חוץ
    לארץ וכלאי גויים. ה - טעם המצווה.
</p>
<p dir="RTL">
<strong>    ו - מתנות עניים - 73</strong>
</p>
<p dir="RTL">
    א - חמש מתנות עניים. ב - הדרכת התורה בעזרה לעניים. ג - פאה.
    <br/>
    ד - שכחה. ה - לקט. ו - פרט ועוללות בגפן. ז - כללי המצווה.
    <br/>
    ח - סדרי פתיחת השדות ללקיטת העניים. ט - דין המתנות בזמן הזה.
</p>
<p dir="RTL">
    <strong>ז - תרומות ומעשרות - 91</strong>
</p>
<p dir="RTL">
    א - המצווה. ב - סדר קיום המצווה בארבעת חלקיה. ג - קיום התורה בישראל. ד -
    חלוקת המתנות. ה - מדיני אכילת התרומות. ו - הטהרה והטומאה בתרומות. ז - ההבדל
    שבין הכהנים והלוויים. ח - מעשר ראשון. ט - מעשר שני. י - משמעות המעשר השני.
    יא - מעשר עני.
    <br/>
    יב - מצוות ביעור מעשרות. יג - מצוות וידוי מעשרות. יד - זמן חיוב הפרשת
    תרומות ומעשרות וחלוקתם. טו - ביכורים.
</p>
<p dir="RTL">
    <strong>ח - החייב והפטור - 123</strong>
</p>
<p dir="RTL">
    א - הפירות החייבים בתרומות ומעשרות. ב - פרטי הדינים. ג - הפקר. ד - נטע
    רבעי, שביעית ומתנות עניים. ה - עונת המעשרות וחשבון השנים. ו - גמר מלאכה. ז
    - דין הפירות בשלבי קביעתם למעשר.
    <br/>
    ח - פירות הגדלים בחצר. ט - מקום החיוב בארץ ישראל. י - פירות נוכרי. יא - עוד
    מדיני נוכרי. יב - מקומות שאינם שדה. יג - דמאי ושאר ספקות.
</p>
<p dir="RTL">
    <strong>ט - כללי המצווה - 147</strong>
</p>
<p dir="RTL">
    א - מהטוב שבפירות. ב - חיוב על פטור ודרגות שונות של חיוב.
    <br/>
    ג - מוקף. ד - כיצד מודדים ודין הטועה. ה - דין התרומות בזמן הזה.
    <br/>
    ו - שימוש בתרומות בזמן הזה. ז - כהן ולוי שיש להם פירות.
    <br/>
    ח - מעשר ראשון בזמן הזה. ט - מעשר עני. י - דרך נתינת המעשר ללוי ולעני
    למעשה. יא - מתן המעשרות למעשה למכירי לוויה ועניים. יב - מעשר שני ופדיונו.
    יג - מדיני הפדיון. יד - אין פודים כשהשווי פחות מפרוטה ובירושלים.
</p>
<p dir="RTL">
    <strong>י - סדר ההפרשה למעשה - 173</strong>
</p>
<p dir="RTL">
    א - נוסח הפרשת תרומות ומעשרות עם פירוש פשוט. ב - הראוי להפריש. ג - נוסח
    מקוצר ושליח ומשגיח. ד - הפרשה בשבת וביום טוב. ה - הפרשת מעשר על המחובר.
</p>
<p dir="RTL">
    <strong>יא - חלה - 181</strong>
</p>
<p dir="RTL">
    א - טעם מצוות חלה מהלחם. ב - ייחודה של החלה. ג - המצווה בארץ ובחוץ לארץ. ד
    - מצוות חלה בימינו. ה - סדר הפרשת חלה למעשה. ו - שיעור החיוב בחלה. ז -
    צירופי בצק ומאפים. ח - עיסה שנועדה לחלוקה - פטורה. ט - הקמח והנוזלים. י -
    בצק של מאפה - לחם. יא - בצק עבה שנועד לבישול. יב - עיסה נוזלית - בלינצ'ס
    ולחוח. יג - דינים שונים.
</p>
<p dir="RTL">
    <strong>יב - מצוות התלויות בארץ - 207</strong>
</p>
<p dir="RTL">
    א - כלל המצוות התלויות בארץ. ב - תחילת החיוב. ג - סוריה.
    <br/>
    ד - ימי גלות וחורבן ראשון. ה - תקנת נביאים לתרומות ומעשרות בבבל. ו - קבלת
    התורה בימי עזרא. ז - הקדושה השנייה ותוקפה למצוות הציבוריות. ח - מקום הקדושה
    - עולי בבל ועולי מצרים.
    <br/>
    ט - גזירת טומאת ארץ העמים. י - חלה. יא - תרומות ומעשרות מהתורה או מדברי
    חכמים. יב - שאר המקומות לתרומות ומעשרות.
    <br/>
    יג - תרומות ומעשרות בחוץ לארץ. יד - שביעית. טו - מתנות עניים. טז - מתנות
    כהונה מן החי. יז - מדינת ישראל כיום.
</p>
<p dir="RTL">
    <strong>יג - עצי פרי ובל תשחית - 243</strong>
</p>
<p dir="RTL">
    א - היחס לעצי פרי. ב - האיסור לעקור עצי פרי. ג - הנכלל באיסור השחתת עץ פרי.
    ד - לצורך מקומו ולצורך כלכלי. ה - כשהעץ מזיק.
    <br/>
    ו - הסכנה הסגולית שבעקירת עץ פרי. ז - בל תשחית - האיסור הכללי. ח - לצורך
    מותר להשחית. ט - השחתת מאכלים וביזויים.
    <br/>
    י - שיירי מאכלים. יא - זריקת בגדים וחפצים והחלפת רהיטים.
    <br/>
    יב - שלא לבזות שיירי מאכל. יג - עצי סרק. יד - תקנת חכמים שלא לגדל בהמה דקה
    בארץ ישראל. טו - גידול בהמה דקה בזמננו.
</p>
<p dir="RTL">
    <strong>יד - אכילת בשר - 267</strong>
</p>
<p dir="RTL">
    א - היתר אכילת בשר. ב - האם ראוי לחנך לצמחונות? ג - מצוות אכילת בשר בשבתות
    ובסעודות מצווה. ד - היתר בשר לישראל.
    <br/>
    ה - היתר הבשר וסכנת התאווה היתירה. ו - מצוות שמבטאות רחמנות בעת שחיטת
    החיות.
</p>
<p dir="RTL">
    <strong>טו - צער בעלי חיים - 279</strong>
</p>
<p dir="RTL">
    א - היחס לבעלי חיים. ב - פריקת החמור - צער בעלי חיים דאורייתא. ג - לא תחסום
    - היחס לבהמות העבודה. ד - הזנת החיות. ה - יסוד ההיתר לצורך אדם. ו - אימתי
    אסור לצער. ז - המתת בעלי חיים.
    <br/>
    ח - מצבי ביניים. ט - דרכי גידול בהמות ועופות למזון. י - ניסויים מדעיים. יא
    - בעלי חיים מזיקים. יב - מופעי ראווה אכזריים. יג - גידול חיות מחמד. יד -
    איסור סירוס בעלי חיים. טו - היחס לחיות הפקר.
</p>
<p dir="RTL">
    <strong>טז - שילוח הקן - 309</strong>
</p>
<p dir="RTL">
    א - גדרי המצווה. ב - טעמי המצווה. ג - האם מצווה לשלח את האם גם כשאין צורך
    בביצים. ד - פרטי הדינים.
</p>
<p dir="RTL">
    <strong>יז - כשרות בעלי חיים - 318</strong>
</p>
<p dir="RTL">
    א - ההגבלות והאיסורים באכילת בשר. ב - המינים הטהורים והטמאים. ג - סימני
    הטהרה בבהמות וחיות. ד - המינים הטהורים ודיניהם. ה - עופות. ו - מקרים של
    ספק. ז - דגים. ח - חגבים.
</p>
<p dir="RTL">
    <strong>יח - הלכות שחיטה - 334</strong>
</p>
<p dir="RTL">
    א - שחיטה. ב - הלכות השחיטה. ג - שחיטה ורחמנות. ד - השוחט.
    <br/>
    ה - ברכת המצווה. ו - הסכין. ז - ולד ואפרוח הראויים לשחיטה.
    <br/>
    ח - אותו ואת בנו. ט - כיסוי הדם. י - דרך הכיסוי. יא - בעלי חיים שאינם
    צריכים שחיטה.
</p>
<p dir="RTL">
    <strong>יט - מתנות כהונה מהחי - 353</strong>
</p>
<p dir="RTL">
    א - הזרוע הלחיים והקיבה. ב - דרך נתינתן ודין בהמה שלא הורמו מתנותיה. ג -
    מתן המתנות הלכה למעשה. ד - מצוות בכור בהמה וטעמה. ה - פרטי דיני בכור בהמה.
    ו - בעיית הטיפול בבכור בזמן הזה. ז - שותפות עם נוכרי פוטרת את הבכור מקדושה.
    ח - פטר חמור.
    <br/>
    ט - מעשר בהמה. י - ראשית הגז. יא - קיום המצווה בימינו.
</p>
<strong>
    <br clear="all"/>
</strong>
<a name="2"></a><h2 dir="RTL">
    <strong>פתח דבר</strong>
</h2>
<p align="center" dir="RTL">
    <strong>א</strong>
</p>
<p dir="RTL">
    אודה לה' שזיכני לסיים את החלק הראשון משני חלקים של הלכות כשרות. נושא הכשרות
    רחב ומורכב. מתחילה חשבתי לסדר את ההלכות כפי שהן מסודרות בשולחן ערוך חלק
    יורה דעה בו מבוארות הלכות כשרות. כלומר, להתחיל בהלכות שחיטה וטרפות, איסור
    דם, חלב, שרצים, בשר וחלב, תערובות, בישולי גויים, טבילת כלים והכשרתם ויין
    נסך (שו"ע יו"ד א-קלח), ואח"כ מצוות התלויות בארץ ודיני הצומח והחי (שו"ע יו"ד
    רצב-שלג). אולם מתוך מגמה לבאר את ההלכות מהיסודות, תוך כדי לימוד הלכות שחיטה
    וטרפות, תערובות ובשר וחלב, מצאתי שאם רוצים להתבונן על הלכות כשרות באופן
    שלם, יש להקדים את הלכות הצומח לחי, שכן עיקר מאכלנו מהצומח, תבואה, קטניות,
    פירות וירקות. לפיכך החלק הראשון בהלכות הנוגעות לגידול הצומח, ובכלל זה מצוות
    חדש, ערלה, כלאי אילן ובהמה, כלאי זרעים וכרם, ומתנות עניים (פרקים א-ו). לאחר
    מכן התרתו של הצומח לאכילה על ידי מצוות תרומות ומעשרות וחלה (פרקים ז-יב).
    מתוך העיסוק בצומח הוקדש פרק להלכות הנוגעות לאיסור 'בל תשחית' שיסודו בשמירת
    עצי פרי ומאכלים (פרק יג). לאחר סיום הלכות הצומח הוקדשו שלושה פרקים (יד-טז)
    ליחס הבסיסי לאכילת בשר ודרך גידולם של בעלי חיים, ובתוך כך ביאור כלל הלכות
    צער בעלי חיים ושילוח הקן. ועוד פרק (יז) לפירוט המינים הטהורים והטמאים. ועוד
    שני פרקים (יח-יט) להלכות שחיטה, איסור אותו ואת בנו, כיסוי הדם, והלכות
    המתנות שצוותה התורה לתת מהחי כדוגמת המתנות מהחי - הזרוע הלחיים והקיבה,
    בכורות, מעשר בהמה וראשית הגז. ובזה סיימתי את החלק הראשון של הלכות כשרות
    שנקרא 'הצומח והחי'. בחלק השני אבאר בעז"ה את פרטי ההלכות הנוגעות לאכילה
    עצמה, בדיקת הטרפות - גלאט וכשר, הכשרת המזון מהחי בהוצאת הדם והחלב, בשר וחלב
    וההרחקות שביניהם, שרצים ותולעים, סדרי המטבח, הכשרת כלים, וההרחקות מבישולי
    גויים, יין נסך וטבילת כלים. לפיכך שמו יהיה 'המזון והמטבח'. נראה לכאורה
    שהחלק השני היה צריך להיות ארוך יותר, אולם כפי הנראה עתה הוא יהיה קצר
    מהראשון, שכן מצד מספר המצוות וההלכות, החלק הראשון גדול ורחב בהרבה. רוב סדר
    'זרעים', שהוא אחד מששת סדרי המשנה שמקיפים את כל התורה שבעל פה מוקדש לו,
    ועוד כמה פרקים במסכת חולין. ואילו בחלק השני שהוא אמנם מאוד מעשי, עוסקים
    עיקר מסכת חולין, כחצי ממסכת עבודה זרה ומעט ממסכת פסחים.
</p>
<p dir="RTL">
    חלק מההלכות שבכרך זה התבארו בקיצור בליקוטים חלק א' פרקים יב-יג, וליקוטים
    חלק ג' פרקים ט-יב. ומעתה לא יודפסו יותר בליקוטים.
</p>
<p align="center" dir="RTL">
    <strong>ב</strong>
</p>
<p dir="RTL">
    היחס למזון שישראל אוכלים בארץ ישראל הוא אחד הביטויים לחיי האמונה, כפי שהדבר
    מתבטא במצוות התורה לברך לאחר האכילה את ברכת המזון, שעיקרה ברכת הארץ (פנה"ל
    ברכות ה, א; ה, ד). מפני שבארץ ישראל מתגלה הקדושה שבתוך הטבע (אורות התחיה
    כח), וממילא המזון והאכילה קשורים לקדושה. בברכת המזון אנו מודים לה' על כך,
    ובמערכת המצוות התלויות בארץ אנו מבטאים את מכלול הערכים שבאים לידי ביטוי
    במזון שישראל מגדלים בארץ. ראשית לכל, במצוות חדש וערלה, חדש בתבואה, וערלה
    בפירות העץ. שתי מצוות אלו נועדו לקדש את היבול הראשון, בתבואה על ידי קרבן
    העומר לה' בכל שנה, ובפירות האילן על ידי אכילת פירות השנה הרביעית בקדושה
    בירושלים. בשתי המצוות הללו גם למדנו את יסוד האיפוק. כלאיים מבטאים את הייחוד
    של כל מין, ייחוד שמבטא את אמונת הייחוד וגילויה בעולם בריבוי מינים, שלכל מין
    ייחוד משלו. במצוות מתנות עניים אנו לומדים כיצד לגלות את ערכי החסד בעת שאנו
    זוכים לקצור את פרי עמלנו. בתרומות ומעשרות וחלה, אנו לומדים כיצד לקיים את
    ערכי הקודש והחינוך בישראל, על ידי המתנות לכהנים וללוויים, ואכילת המעשר שני
    על ידי ישראל בקדושה בירושלים, תוך שיתוף העניים בשמחה. כך הקדושה מתגלה בתוך
    המציאות, ומרוממת את המאכלים של ארץ ישראל למדרגה של קודש, שמכוחם ישראל
    מקבלים כוח וחיוניות לגלות את דבר ה' בעולם ולתקנו על ידי כך.
</p>
<p dir="RTL">
    מתוך כך אפשר להבין יותר, שאכן ראוי לפתוח את הלכות כשרות בצומח בארץ ישראל,
    ובהלכות העקרוניות הנוגעות לאכילת בשר, שעל ידן מתגלים הערכים שראוי שיתגלו
    במזון, ומתוך כך לכרך ב', שיעסוק באיסורים הקשורים למזון מן החי והרחקות
    מבישולי גויים. אמנם במשך הגלות הארוכה, הנושא המרכזי בהלכות כשרות היה בשר
    בחלב ותערובות של בשר וחלב ושאר איסורים, כי עסקנו בעיקר בהישרדות, שמבחינה
    הלכתית ביטויה בזהירות מאיסורים, כפי סדר ההלכות בשולחן ערוך חלק יורה דעה.
    אולם עתה כשאנחנו זוכים לקיבוץ גלויות ובניין הארץ, ראוי לחזור לסדר המתוקן,
    שבו ניתן לבטא תחילה את ערכי הקודש שמתגלים על ידי המצוות התלויות בארץ. וכדרך
    סידור המשנה, שמתחיל בסדר זרעים, תחילתו בברכות הנהנין והמשכו במצוות התלויות
    בארץ.
</p>
<p dir="RTL">
    כיוון שרובו של הספר עוסק במצוות התלויות בארץ, הקדשתי פרק ארוך (פרק יב),
    לסקירת כלל המצוות התלויות בארץ לאורך ההיסטוריה הישראלית, מעת כניסת ישראל
    לארץ בימי יהושע בן נון, דרך חורבן הבית הראשון, הבניין השני וחורבנו, ועד
    שזיכנו ה' ברוב רחמיו לחזור לארץ ולהקים בה את מדינת ישראל.
</p>
<p align="center" dir="RTL">
    <strong>ג</strong>
</p>
<p dir="RTL">
    בספרים הקודמים מצאתי צורך להקדים הקדמות רוחניות אמוניות, פעמים בפרק שפותח
    את הספר, ופעמים בפתיחת הפרק. ואילו בספר זה, שעיקרו עוסק במצוות התלויות
    בארץ, מצאתי שאין בכך צורך, אלא ביאור המצווה הוא עצמו הרעיון, ואין עוד צורך
    בשום הקדמות. מכאן נבין עד כמה חסרים חיינו, שעוד לא התקבצו כל הגלויות,
    ועדיין בית המקדש חרב, ואיננו יכולים לקיים כראוי את המצוות התלויות בארץ,
    ולגלות את הקדושה בתוך כל מרחב המציאות הממשית. ואע"פ כן קיום המצוות הללו על
    פי הדרכת חכמים, מעניק לנו השראה והכוונה לגילוי ערכי הקודש במרחבי חיינו,
    ומתוך כך בעז"ה נזכה במהרה לקיומן המלא, ומהמצוות הקשורות לחקלאות תתפשט הדרכת
    התורה לשאר המקצועות.
</p>
<p align="center" dir="RTL">
    <strong>ד</strong>
</p>
<p dir="RTL">
    זכות גדולה עבורי להודות לשותפים הקרובים בלימוד הסוגיות: לרב מאור קיים
    שליט"א, ר"ם בישיבת הר ברכה, שמלווה אותי במשך כל הלימוד, ובכישרונו וחריצותו
    מסייע לליבון הסוגיות, שמח בביאורי וחידושי ויחד עם זאת מבקרם בקפדנות, כדי
    שהכל יצא מלובן כדבעי. וכן תודה לרב אפרים שחור ולרב יאיר וייץ שסייעו בליבון
    הסוגיות, ואליהם הצטרף לאחרונה הרב דני קלר. תרומה מיוחדת היתה לרב יאיר וייץ
    בבירור המצוות התלויות בארץ מימות יהושע בן נון ועד ימינו, ובהרחקות כלאיים.
    ותרומה מיוחדת היתה לרב אפרים שחור בבירור סוגיות ערלה ועוד סוגיות. כמו כן
    אודה לרב מאור הורוביץ על השתתפותו בלימוד ועל ההגהה התוכנית והלשונית וסידור
    הספר לדפוס. תודה לרב יונדב זר על ההגהה הדייקנית והעידוד, וכן תודה לחברי
    הטוב והוותיק, החכם הכולל, הרב זאב סולטנוביץ' שליבן עימי את הסוגיות הכלליות.
    וכן תודה לרב אוריאל שלמוני על סיועו בליבון הסוגיות וההגהות.
</p>
<p align="center" dir="RTL">
    <strong>ה</strong>
</p>
<p dir="RTL">
    חובה נעימה לציין לשבח את הספרים שחוברו בדור האחרון ותרמו לבירור הסוגיות.
    בראש ובראשונה ל'מכון התורה והארץ' והעומד בראשו הרב יהודה עמיחי, על כל שלל
    פרסומי המכון. כמו כן נעזרתי בספרו של נשיא המכון, הרב יעקב אריאל שליט"א
    'באהלה של תורה', ובעבודותיו ומאמריו החשובים אודות תרומות ומעשרות של בנו,
    ידידי מנוער, הרב עזריאל אריאל שליט"א. כמובן גם נעזרתי בתשובותיו של מו"ר הרב
    שאול ישראלי זצ"ל, על כל המצוות התלויות בארץ. כמו כן נעזרתי בפסקיו של מו"ר
    הראשל"צ הרב מרדכי אליהו זצ"ל. כמו כן אזכיר לשבח את ספרי 'משפטי ארץ' של 'בית
    מדרש גבוה להלכה בהתיישבות החקלאית', שנכתבו באופן שיטתי ומדויק, ומבטאים
    בעיקר את שיטת הפוסקים הליטאים ובראשם החזון איש והרב אלישיב. כמו כן ראוי
    להזכיר לשבח את פירוש דרך אמונה לסדר זרעים לרמב"ם של הרב חיים קנייבסקי
    שליט"א, שפורס בבקיאות את דעות הראשונים והאחרונים ודודו החזו"א. כמו כן ראוי
    להזכיר לשבח את ספריו של הרב שניאור זלמן רווח, וספריו של הרב דוד טהרני. גם
    הפירוש וההערות שבסדרה הנפלאה של תלמוד הירושלמי במהדורת שוטנשטיין על סדר
    זרעים תרמה רבות לליבון הסוגיות.
</p>
<p align="center" dir="RTL">
    <strong>ו</strong>
</p>
<p dir="RTL">
    שלמי תודה לאבי מורי הרב זלמן ברוך מלמד שליט"א ראש ישיבת בית-אל ולאמי מורתי,
    שכל יסודות תורתי והשקפתי מהם. כמו כן תודה מיוחדת לענבל אשתי היקרה שמקדישה
    את כל כוחותיה להגדלת התורה ולהאדרתה, להצלחת הלימוד ולהוצאת הספרים לזיכוי
    הרבים. יהי רצון שנזכה לראות את כל בנינו ובנותינו, נכדינו ונכדותינו, מתעלים
    בלימוד התורה וקיום המצוות, מקימים משפחות טובות ומפוארות, ומרבים אמת, חסד
    ושלום עד עולם.
</p>
<p dir="RTL">
    אוסיף להודות לכל העוסקים בעבודת הקודש בבניין הישיבה והדפסת הספרים: ר' יעקב
    וינברגר מנהל הישיבה, יוני בוזגלו האחראי על הדפסת הספרים ושיווקם, הדס פדינקר
    האחראית על ההדפסה וההפצה, ולקודמים להם בהנהלת הישיבה והדפסת הספרים, ר' יעקב
    כץ, ר' דודו סעדה, ישראל סעדיה, שלו קיים, חיים מרגוליס וקרן פוגל. יהי רצון
    שהש"י יתן לכל העוזרים והמסייעים במלאכה תבונה וכוח להצליח בעבודתם, ויזכו
    להקים משפחות מפוארות, וימלא ה' כל משאלות ליבם לטובה.
</p>
<p align="right" dir="RTL">
    אליעזר מלמד
</p>
<p align="right" dir="RTL">
    אייר תשע"ח
</p>
<br clear="all"/>
<p align="center" dir="RTL">
    <strong></strong>
</p>
<p align="center" dir="RTL">
    <strong>מוקדש</strong>
</p>
<p align="center" dir="RTL">
    לעילוי נשמות הורינו היקרים
</p>
<p align="center" dir="RTL">
    <strong>דוד</strong>
    בן ישראל ובלהה <strong>באום</strong> ז"ל
</p>
<p align="center" dir="RTL">
    ו בטבת תרפ"ו - כ"ה בכסלו תשע"ד
</p>
<p align="center" dir="RTL">
    מלכה באום בת יוסף ובריינדל פרשטאט ז"ל
</p>
<p align="center" dir="RTL">
    ג באייר תרפ"ח - ה בכסלו תשע"ג
</p>
<p align="center" dir="RTL">
    שהשקיעו רבות בחיזוק מעמד הכשרות
</p>
<p align="center" dir="RTL">
    במלבורן, אוסטרליה
</p>
<p align="center" dir="RTL">
    Dedicated in honor of our late parents
</p>
<p align="center" dir="RTL">
    ז"ל DAVID and QUEENIE BAUM
</p>
<p align="center" dir="RTL">
    Who volunteered for many years
</p>
<p align="center" dir="RTL">
    for kashrut in Melbourne, Australia
</p>

<p align="center" dir="RTL">
    <strong>לעילוי נשמת</strong>
    <strong>
        <br/>
    </strong>
    בעלי ואבינו <strong>הרב משה לוינגר</strong> זצ"ל
    <br/>
    מתלמידי מו"ר הרב צבי יהודה הכהן קוק זצ"ל
    <br/>
    שכהן כרב בקיבוץ לביא
</p>
<p align="center" dir="RTL">
    ולאחר מכן במושב נחלים
</p>
<p align="center" dir="RTL">
    לאחר מלחמת ששת הימים מסר נפשו על חידוש היישוב היהודי ברחבי יהודה ושומרון,
    ארי שבחבורה,
</p>
<p align="center" dir="RTL">
    אבי היישוב היהודי בחברון
    <br/>
    הרבה לעסוק במצוות התלויות בארץ.
    <br/>
    ח' בסיון ה'תרצ"ה - כ"ז באייר ה'תשע"ה
    <br/>
    <br/>
</p>
<p align="center" dir="RTL">
    משפחת לוינגר
</p>
<p align="center" dir="RTL">
    בהוצאת מכון הר-ברכה
</p>
<p align="center" dir="RTL">
    כל הזכויות שמורות
</p>
<p align="center" dir="RTL">
    ניתן להעתיק קטעים מהספר שלא למטרות מסחריות
</p>
<p align="center" dir="RTL">
    ספר זה יצא לאור בסיוע משרד התרבות והספורט - מִנהל התרבות
</p>
<p align="center" dir="RTL">
    וחברי מכון הר ברכה המסייעים בליבון הסוגיות, הארות והגהות:
</p>
<p align="center" dir="RTL">
    הרב מאור קיים, הרב יונדב זר, הרב אייל משה, הרב יאיר וייץ,
    <br/>
    הרב אפרים שחור, הרב דני קלר, הרב מאור הורוביץ, הרב אוריאל שלמוני.
</p>
<p align="center" dir="RTL">
    מהדורה אלקטרונית באתר: ph.yhb.org.il
</p>
<p align="center" dir="RTL">
    מספר טלפון: 02-9709588 כתובת דוא"ל: sefer@yhb.org.il
</p>
